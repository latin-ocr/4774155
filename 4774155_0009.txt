De elocutione

Ι.. lunii Moderati Columellae

scripsit

Professor Dr. Kottmann.

Praefatio,

Si quae studia philologi ad perscrutandam singulorum scriptorum Romano-
rum elocutionem contulerint circumspiciemus‚ manifesto deprehendemus vix ullius
scriptoris monumenta minus esse tractata quam columellae, quod sane valde
mirandum est, quippe cuni et genus dicendi exhibeat haud iniucundum et iis, quae
de re rustica disseruit, sine dubio princeps scriptorum rei rusticae evaserit.
Nuperrime quidem nonnulli viri docti non exiguam curam posuerunt in Columellae
libris; sed V. Tinajero ¹), qui Columellae libros in linguam Hispanicam transtulit,
in praefatione de vita scriptoris, V. Barberet ²) et G. Becher ³) „de Columellae
vita et scriptis“ agunt atque eius elocutionem leviter tantum attigerunt, G. Schroeter ⁴),

1) Los doce libros de agricultura de Lucio Junio Moderato Columela nuevamente reimpresos

con la biografia del autor por Don Vicente Tinajero. Madrid 1879.
²) V. Barberet: De Columellae viia et scriptis. Nantiaci ⁴887.
³} G. Becher: De L. Junii Moderati Columellae vita et scriptis. Lipsiae 4897.
4) G. Schroeter: De Columella Vergilii imitatore. lenae ⁴882.

