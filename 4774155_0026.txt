-14—

pro coniunctivo: Ι, 2, 2 illud vetus est Catonis agrum pessime multari, cuius domi-
nus, quid in eo faciendum sit, non docet, sed audit villicum. IX, 2, 3 nec sane
rustico dignum est sciscitari, fueritne mulier, — quam Juppiter in apem conver-
tit, an crabronibus et sole genitas apes, quas nymphae Phryxonides educaverunt,
Jovis exstitisse nutrices. IX, 13, 9 etiam putat earum apium, quae ex alio domi-
cilio transferuntur, reges submoveri debere.

Perraro verba quaedam omissa particula „ut“ cum nudo coniunctivo con-
nectuntur: 11, 10, 28 deseces licet. Vl, 2, 4 patere desaeviant. XIII, 7, 2 fac abra-
das. VIII, 2, 6 consideret oportet (saepius).

Caput Vl.

De syntaxi congruentiae.

ξ 22,

Congruentia numeri. Complura subiecta apud Columellam, sicut apud
optimos scriptores singularis numerus praedicati sequitur: ΙΙ, 4, 9 si tepor caeli
siccitasque regionis suadebit. ΙΙ, 10, 17 proventus et pretium proritat. VII, 7, 1
cornus et caprinus et ornus, nonnunquam et salix disponitur. VI, 14, 1 inde tussis
et macies et ad ultimum phthisis evadit.

Contra pluralis numerus nonnunquam ponitur, ubi duo substantiva per
particulas „aut“, „vel“ disiuncta sunt: VIII, 3, 6 ne feles habeant aut coluber
accessum. V, 8, 7 ubi arbutus aut ilex steterant. XIII, 16, 2 ut, si ulmus defe-
cerit, opulus vel fraxinus locum obtineant.

Constructio illa, qua nomini collective pluralis numerus verbi
subicitur, apud Columellam satis raro invenitur. VI, 17, 7 facit et radiX, quam
Graeci σίλφιον vocant, vulgus autem nostra consuetudine laserpitium appellant. IX,
15, 7 suum quaeque plebs morem servant. III, 2, 23 utraque vitis — afferunt.
XII, 2, 5 cum armatus inermem, eques peditem, plaustrum equitem, si sint
permixti, confundant. VII, 9, 7 Codex Sangermanensis exhibet: „arundinis, quam
vulgus canam vocant.“ ¹)

1) err. L. Kiihnast, Dle Hauptpunkte der Livianischen syntax ⁴872. pg. 6¹.

