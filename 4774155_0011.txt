-ΙΙΙ-

et exilem materiam eleganti oratione vestiendo et ornando id compensavit et tersior
est quam ceteri rei rusticae scriptores. Enimvero non pauca in eius elocutione
inveniuntur, quae sermonis cotidiani propria sunt, neque mirum hoc est, si cogitamus
Columellam rusticis libros suos conscripsisse; nonnullis locis, quod attinet ad
rationem syntacticam, declinavit ab aureae aetatis scriptoribus; argenteae aetatis
vestigia eo quoque deprehenduntur, quod nonnunquam poeticis vocibus utitur 1); at
non invenies apud Columellam quaesitum illud et artificiosum et praedulce scribendi
genuS, quod peculiarem ei aetati, qua Columella suum de re rustica opus composuit ²),
loquendi indolem ac formam effecit. Recte igitur V. Barberet⁸) dicit: „quam
maxime discrepat ab omnibus suae aetatis scriptoribus, ut nemini ex oratione
tantum conicienti occurrere possit, eum iisdem temporibus, quibus Seneca nec multis
ante Plinium et Tacitum latinitatis eam speciem edidisse.“ Columella non congerit
aut cumulat ornatum, non inhiat effectibus, sed elocutio eius nativa simplicitate na-
turalique candore excellit. Ut saepius corruptos suae aetatis mores queritur et
laudibus effert simplices priorum temporum res 4), ita in scribendi genere non aequales
imitatur, sed veteres, inprimis Ciceronem et Vergilium quasi exempla sibi proposuit
ad imitandum. Itaque exceptis paucis locis lepida et venusta optimisque latinitatis
auctoribus digna utitur dictione et praecipue praefationes singulis libris praemissae
specimen esse possunt orationis cum perpolitae, tum aequaliter et ample fluentis.
Sed J'am praefari desinamus et accedamus ad ipsam quaestionem.

¹) Clr. e. g. ll, 2, 23 agros vomere sauciare; ΙΙΙ, 21, 3 alma tellus annua vice velut aeterno
quodam puerperio laeta mortalibus distenta musio demittit ubera.
²) Veri simillimum est Columellam opus suum confecisse circiter annum 65.

3Ι 1, 1. . 47.
⁴1¹) Cfr. ⁵)prael. 33 4⁴. X praes. Ξ. Xll praes. 8. al.

